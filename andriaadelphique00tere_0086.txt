80 ADELPHI. Ac-r. 1. scm. 1.

Haec fratri mecum non conveniunt, neque placent.
35 Venit ad me saepe, clamitans, “ Quid agis,
Micio ’ἱ
Cur perdis adolescentem nobis? cur amati?
Cur potat? cur tu his rebus sumptum suggeris?
Vestitu nimio indulges : nimium ineptus eS.''
Nimium ipse est durus, praeter aequumque et
bonum:
40 Et errat longe, mea quidem sententia,
Qui imperium credat gravius esse aut stabilius,
Vi quod fit, quam illud quod amicitia adjungitur.
Mea sic est ratio, et sic animum induco meum:
Malo coactus qui suum officium facit,
15 Dum id rescitum iri credit, tantisper cavet:
Si sperat fore clam, rursum ad ingenium redit.
Ille, quem beneficio adjungaS, ex animo facit:
Studet par referre : praesens, absensque idem erit.
Hoc patrium est, potius consuefacere filium
50 Sua sponte recte facere, quam alieno metu.
Hoc patei· ac dominus interest: hoc qui nequit,
Fateatur nescire imperare liberis.
Sed estne hic ipsus, de quo agebam? et certe
is est.
Nescio quid tristem xedeo: credo jam, ut solet,
55 Jurgalnt. Salvum te advenire, Demea,
Gaudemus.

