12 ANDmA. Aer. 1. scm. 1.

Horum ille nihil egregie praeter cetera
Studebat3 et tamen omnia haec mediocriter.
Gaudebam. So. Non injuria: nam id arbitror
Apprime in vita esse utile, ut ne quid nimis.

35 Si. Sic vita erat: facile omneis perferre ac pati;
Cum quibus erat cumque una, iis sese dedere;
Eorum obsequi studiis3 advorsus nemini:
Nunquam praeponens se illis. Ita facillume
Sine invidia laudem invenias, et amicos pares.

40 So. Sapienter vitam instituit: namque, hoc tem·

pore,
Obsequium amicos, veritas odium, parit.
Si. Interea mulier quaedam, abhinc triennium,
Ex Andro commigravit huc viciniae,
Inopia et cognatorum negligentia

45 Coacta, egregia forma, atque aetate integra.

So. Hei! vereor, ne quid Andria apportet mali.
Si. Primum haec pudice vitam, parce ac duriter,
Agebat, lana ac tela victum quaeritans:

Sed, postquam amans accessit, pretium pollicens,

50 Unus, et item alter3 ita ut ingenium est omnium
Hominum ab labore proclive ad lubidinem3
Accepit conditionem, dein quaestum occipit.
Qui tum illam amabant, forte (ita ut fit) filium
Perduxere illuc, secum ut una esset, meum.

55 Egomet continuo mecum: “ Certe captus est!
Habet! ’' Observabam mane illorum servulos
Venientes aut abeuntes : rogitabam, “ Heus, puer l

